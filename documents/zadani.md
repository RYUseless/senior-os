# Zadání bakalářských a diplomových prací

Texty jsou pouze orientační, nejedná se o konečná zadání.

Obecné požadavky jsou:
- Znalost OS Linux a prog. jazyka Python
- Práce psaná v češtině (možnost také v angličtině)
- Koncové aplikace s anglickým a českým překladem
- Komentáře ve zdrojovém kódu v angličtině

## Emailový klient pro seniory / Email client for seniors (rezervováno 23/24)

Vytvořte základního emailového klienta, který bude přizpůsobený pro seniory ve věkové skupině 90 let a více. Emailový klient bude jednoduše ovladatelný a bude umožňovat spolupráci s opatrovníkem seniora. Klienta zhotovte v programovacím jazyce Python. Výsledky práce publikujte na repozitáři GitHub pod licencí MIT.

## Šifrování dat na USB disku / Encryption of data on USB flash drive (rezervováno 23/24)

Vytvořte systém pro automatické šifrování dat na zvoleném oddílu USB disku. Systém bude data zpřístupňovat na základě identifikace počítače, do kterého se USB disk připojí. Vytvořte jednoduchou aplikaci v jazyce Python pro editaci seznamu povolených počítačů a zobrazení historie připojení USB disku k počítačům. Aplikace bude součástí operačního systému pro seniory. Výsledky práce publikujte na repozitáři GitHub pod licencí MIT.

## Textový editor pro seniory / Text editor for seniors (rezervováno 23/24)

Upravte textový editor, který je přizpůsobený pro seniory ve věkové skupině 90 let a více. Do editoru integrujte podporu spolupráce s opatrovníkem seniora. Implementujte automatickou archivaci vytvořených dokumentů u opatrovníka seniora. Software zhotovte v programovacím jazyce Python. Výsledky práce publikujte na repozitáři GitHub pod licencí MIT.

## Webový prohlížeč pro seniory / Web browser for seniors (rezervováno 23/24)

Vytvořte základní webový prohlížeč, který bude přizpůsobený pro seniory ve věkové skupině 90 let a více. Prohlížeč bude jednoduše ovladatelný. Do prohlížeče integrujte podporu spolupráce s opatrovníkem seniora. Prohlížeč zhotovte v programovacím jazyce Python. Výsledky práce publikujte na repozitáři GitHub pod licencí MIT.

## Aplikace pro opatrovníka seniora / Application for Senior Caregiver (rezervováno 23/24)

Navrhněte jednotnou vizuální podobu a způsob konfigurace zvolených aplikací pro seniory ve věkové skupině 90 let a více. Zhotovte aplikaci pro opatrovníka seniora, která bude umožnovat konfiguraci operačního systému a zvolených aplikací. Aplikaci zhotovte v programovacím jazyce Python. Výsledky práce publikujte na repozitáři GitHub pod licencí MIT.

## Minimalistický systém s jádrem Linux na USB disku / Reduced system with Linux kernel on USB flash drive (rezervováno 23/24)

Upravte distribuci operačního systému s jádrem Linux tak, aby její velikost byla minimální. Operační systém musí obsahovat webový prohlížeč a prohlížeč PDF dokumentů. Vytvořte binární obraz upraveného systému tak, aby operační systém bylo možné spustit z USB disku. Systém bude pracovat v uzamčeném režimu, tj. po vypnutí se vrátí do původního stavu. Výsledky práce publikujte na repozitáři GitHub pod licencí MIT.
