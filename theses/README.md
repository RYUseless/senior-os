# Zadání bakalářských a diplomových prací

Pro bližší informace napište na komosny@vut.cz 
- Na základě domluvy si lze práci rezervovat předem 
- Obecné požadavky jsou Python a Linux

Zadání pro akad. rok 24/25

## Bezpečný webový prohlížeč pro seniory
Téma je přiděleno pro akad. rok 24/25.

Vytvořte bezpečný webový prohlížeč, který bude přizpůsobený pro seniory vyššího věku a mentálně postižené. Prohlížeč bude jednoduše ovladatelný a bude implementovat ochranu proti podvodným (phishing) stránkám. Detekci podvodných stránek proveďte pomocí strojového učení. Vytvořený detekční model přizpůsobte českým webovým stránkám. V prohlížeči také implementujte ochranu pomocí možnosti zákazu vkládání textu do formulářů detekovaných webových stránek. Prohlížeč zhotovte v programovacím jazyce Python. Výsledky práce publikujte na repositáři GitHub pod licencí MIT. 

## Binární obraz operačního systému Linux na zabezpečeném USB disku
Téma je přiděleno pro akad. rok 24/25.

Vytvořte binární obraz upraveného operačního systému Linux tak, aby byl spustitelný z oddílu USB disku v režimu pouze pro čtení, tzv. Live ISO. Systém upravte tak, aby obsahoval zadané aplikace a data uživatele byla persistentně ukládána na dalším oddílu USB disku. Tento oddíl USB disku zašifrujte. Vytvořte systém pro automatické dešifrování dat na tomto oddílu USB disku na základě identifikace počítače pomocí MAC adres. Vytvořte aplikaci pro editaci seznamu povolených počítačů. Výsledky práce publikujte na repozitáři GitHub pod licencí MIT. 

## Aplikace pro opatrovníka seniora
Téma je volné pro akad. rok 24/25. 

Obory BPC-TLI a MPC-TIT, DP nebo BP 

Zhotovte aplikaci pro opatrovníka seniora nebo mentálně postižené osoby, která používá upravený operační systém Linux. Aplikace bude umožnovat konfiguraci emailového klienta a webového prohlížeče, které jsou určeny pro seniory. Konfigurace bude umožnovat tři úrovně ovládání aplikací z pohledu kybernetické bezpečnosti, od velmi omezených funkcí až po plný přístup. Volba úrovně ovládání bude volena opatrovníkem dle individuální schopnosti seniora nebo mentálně postižené osoby. Proveďte úpravu emailového klienta a webového prohlížeče v programovacím jazyce Python tak, aby poskytovaly pouze funkce dle úrovně zabezpečení. Vaši aplikaci zhotovte v programovacím jazyce Python. Výsledky práce publikujte na repozitáři GitHub pod licencí MIT.

## Emailový klient pro seniory 
Téma je volné pro akad. rok 24/25. 

Obory BPC-TLI a MPC-TIT, DP nebo BP 

Text zadání TODO 
