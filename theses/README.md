# Zadání bakalářských a diplomových prací

Pro bližší informace napište na komosny@vut.cz 
- Na základě domluvy si lze práci rezervovat předem 
- Obecné požadavky jsou znalost Python a Linux
- Texty zadání jsou orientační

Zadání pro akad. rok 24/25

## Binární obraz operačního systému pro seniory 
DP nebo BP, obory BPC-TLI a MPC-TIT 

Vytvořte spustitelný binární obraz (live ISO) zvoleného operačního systému s jádrem Linux. Do operačního systému vložte tři aplikace — emailový klient, webový prohlížeč a konfigurační aplikace. Aplikace jsou výsledkem studentských prací. Vytvořte jednoduchý systém pro start těchto tří aplikací. Výsledky práce publikujte na repozitáři GitHub pod licencí MIT. 

## Testování a úprava aplikací operačního systému pro seniory 
DP nebo BP, obory BPC-TLI a MPC-TIT

Navrhněte a proveďte testy tří aplikací operačního systému pro seniory — emailový klient, webový prohlížeč a konfigurační aplikace. Aplikace jsou výsledkem studentských prací a jejich zdrojové kódy v jazyce Python jsou k dispozici. Aplikace upravte na základě výsledků testů. Proveďte sjednocení jejich vizuální podoby. Výsledky práce publikujte na repozitáři GitHub pod licencí MIT. 

## Záznam událostí jemné motoriky uživatele operačního systému pro seniory 
DP nebo BP, obory BPC-TLI a MPC-TIT

Vytvořte systém pro záznam událostí jemné motoriky uživatele operačního systému pro seniory. Události budou zahrnovat pohyb myši, stisky tlačítek myši a rychlost psaní. Vytvořte vzorový seznam událostí pro několik dobrovolných anonymních uživatelů. Software vytvořte v jazyce Python. Výsledky práce publikujte na repozitáři GitHub pod licencí MIT. 

Poznámka: Data od budoucích reálných uživatelů-seniorů budou sloužit pro rozpoznání a sledování změn onemocnění, které se projevující změnami v jemné motorice (Parkinsonova nemoc). Využití dat není v práci řešeno. 
